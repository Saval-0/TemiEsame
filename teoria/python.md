# Domande di Teoria - Programmazione Python

## 1

Spiegare il concetto di **alias** in Python ed i potenziali problemi ad esso correlati durante la scrittura del codice.

## 2

Perché in Python i dizionari sono chiamati così?

## 3

Qual è lo scopo principale dell'indentazione nel linguaggio Python? Fare un esempio in cui essa risulti di vitale
importanza.

## 4

Fornire un esempio in cui l'ordine delle istruzioni `elif` influenzi il risultato finale.

## 5

Un programmatore vuole rappresentare delle matrici di numeri nella propria applicazione. Ad esempio vuole rappresentare
la matrice

    /         \
    |  1   2  |
    |  3   4  |
    \         /

Il programmatore ha pensato a 3 possibili rappresentazioni di questa matrice. Si discutano brevemente ai vantaggi e
svantaggi delle 3 opzioni, indicando se alcune di esse si devono considerare errate.

- `[ 1, 2, 3, 4 ]`
- `[[1,2], [3,4]]`
- `[[1,3], [2,4]]`

## 6

Spiegare il concetto di visibilità di una variabile e indicare la differenza fra variabili locali e variabili globali.

## 7

Quali vantaggi e quali svantaggi fornisce un insieme rispetto ad una lista?

## 8

Si considerino Liste e Insiemi:

- elencare le differenze tra queste due strutture dati
- evidenziarne i vantaggi e gli svantaggi
- fornire un esempio di dati per la cui rappresentazione è più opportuno utilizzare una lista e dati per la cui
  rappresentazione è più opportuno utilizzare un insieme.

## 9

Quale tra le istruzioni seguenti permette di creare una variabile `d2` che contiene *una copia* del dizionario `d1`?

1. `d2 = d1`
2. `d2 = dict(d1.values())`
3. `d2 = dict(d1.keys())`
4. `d2 = dict(d1)`

## 10

Il linguaggio Python mette a disposizione dei programmatori **dizionari** (`dict`) e **insiemi** (`set`). Si richiede di
fornire una sintetica descrizione di queste due strutture dati complesse, indicando almeno una caratteristiche comune.

## 11

Quali di queste strutture non si può realizzare in Python e perché?

1. dizionario di liste
2. set di dizionari
3. dizionario di set
4. lista di liste.

## 12

Si supponga di leggere un dato da tastiera. Cosa succede se si usa tale dato direttamente in un'operazione aritmetica?
Come si dovrebbe procedere per gestire dati numerici introdotti da tastiera?

## 13

È possibile che in un dizionario siano presenti due chiavi associate a valori uguali? E due valori associati alla stessa
chiave?

## 14

In una funzione Python, qual è la differenza tra argomenti e valori restituiti? Quanti argomenti può avere una
invocazione di funzione? E quanti valori può restituire una funzione?

## 15

Come si può fare in Python a convertire una stringa in minuscolo?

## 16

Quali sono i tipi di dato validi per gli elementi contenuti in una lista? e di un insieme?